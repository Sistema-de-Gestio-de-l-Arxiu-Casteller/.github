## Hola, us donem la benvinguda al SiGAC 👋

![Banner del nostre compte d'X.](https://pbs.twimg.com/profile_banners/1841366957435637760/1729355777/1500x500)

### 🚩 El problema del món casteller

El 16 de novembre de 2010 l'activitat castellera va ser declarada [Patrimoni Cultural Immaterial de la Humanitat per la UNESCO](https://ich.unesco.org/en/RL/human-towers-00364). Tanmateix, les eines de gestió de l'arxiu casteller que es fan servir no estan al nivell d'una tradició bicentenària tan important.

Les bases de dades disponibles estan mal dissenyades, són poc escalables, i proporcionen eines molt pobres per als aficionats, periodistes i fins i tot les mateixes colles. La realitat és que tothom s'ha d'acabar creant els seus fulls de càlcul si vol accedir a una estadística un pèl complexa.

Des del SiGAC creiem que una activitat tan important al nostre país hauria de gaudir de millors eines, la gent que s'hi dedica o hi col·labora no hauria d'invertir el seu temps personal en consultar unes estadístiques que s'haurien de poder obtenir en qüestió de segons, com ja es fa en altres activitats: futbol, Fórmula 1, atletisme, hoquei...

### 🎯 Com el solucionem?

Des del 2022, com a Baròmetre Universitari, ens encarreguem de gestionar l'arxiu històric de les colles castelleres universitàries. L'octubre de 2024 vam fer un pas més, fundant el Sistema de Gestió de l'Arxiu Casteller, i amb l'ambició d'abastar totes les colles del panorama casteller, també colles convencionals i internacionals. I amb l'objectiu de no només gestionar l'històric de diades, sinó també de proporcionar una eina accessible a totes les colles per a la seva gestió interna!

### 🌐 Portal web i XXSS

- [Portal web](https://sigac.cat)
- [X / Twitter](https://x.com/sigac_)
- [Instagram](https://instagram.com/sigac.cat)
